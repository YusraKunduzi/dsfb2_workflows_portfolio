# Het effect van transposons op biologische processen van de E. coli
 
Voor mijn vrije opdracht wil ik het effect van transposons op bacteriën onderzoeken. Aangezien mijn afstudeerrichting microbiologie is, sluit dit onderwerp er goed bij aan. De ruwe data die ik zal gebruiken komt van GEO, onder de accession GSE197084. In dit onderzoek werd het effect van transposons op de virulentie van Escherichia coli bestudeerd. Het genoom van E. coli werd eerst gesequenced, waarna transposons werden geïntroduceerd. De gemuteerde bacteriën werden vervolgens geïmplanteerd in de hersenen, milt en longen van muizen om de effecten van de gemuteerde bacteriën in verschillende omgevingen te bestuderen. Na de infectie werden de bacteriën opnieuw gesequenced.

Mijn doel is om de data van de E. coli voor en na transposon-insertie te vergelijken en een bredere analyse te maken van de genen en biologische processen die mogelijk zijn beïnvloed door de transposons. Ik ben niet alleen geïnteresseerd in virulentie-gerelateerde genen, maar wil ook onderzoeken hoe andere genetische processen mogelijk zijn aangepast door de transposons.

Voor de analyse zal ik ongeveer dezelfde workflow gebruiken als in DAUR2. Ik zal de analyse volledig uitvoeren in Python en daarbij ook andere technieken gebruiken, zoals BWA i.p.v. Bowtie2 of Rsubread, en Sambamba i.p.v. Rsamtools. Door deze tools te gebruiken, kan ik de analyse in een andere programmeertaal uitvoeren en tegelijkertijd de methoden en concepten die ik tijdens de cursus heb geleerd toepassen.